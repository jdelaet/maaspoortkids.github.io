---
layout: coderdojo
permalink: /coderdojo/huisregels/
logo: coderdojo
title: Onze huisregels - CoderDojo Maaspoort KIDS
image: /assets/images/hero/coderdojo.jpg
---
<h1 class="i text-center">Huisreglement</h1>
<p>CoderDojo &#8216;s-Hertogenbosch wordt volledig door vrijwilligers opgezet. Daarom is een goede voortgang van
    CoderDojo &#8216;s-Hertogenbosch afhankelijk van alle mentoren, vrijwilligers, sponsors of supporters en betrokkenen
    zich houden aan dit reglement. De organisatoren zullen deze regels handhaven tijdens de activiteiten. Wij verwachten
    een goede samenwerking van alle betrokkenen om een veilige omgeving voor iedereen te kunnen garanderen. Betrokkenen
    die zich niet aan deze regels houden kunnen de toegang tot activiteiten geweigerd worden door de organisatoren zoals
    zij nodig achten.</p>
<h2 class="i">1) Registratie / Aanmelding</h2>
<p>Iedere deelnemer dient zich voor elke activiteit te registreren. Dit is voor jouw en onze veiligheid en tevens om ons
    aan de maximum capaciteit te kunnen houden. Registratie gebeurt aan de hand van het bekend gemaakte middel voor de
    betreffende activiteiten (doorgaans via EventBrite). Deelnemers zonder ticket kan de toegang tot de dojo ontzegd
    worden. Wij zouden graag iedereen toe willen laten maar hebben slechts beperkte capaciteit en werken op basis van
    wie het eerst komt wie het eerst maalt. Het is niet toegestaan om gasten mee te brengen die niet vooraf
    geregistreerd zijn.</p>
<h2 class="i">2) Wees op tijd</h2>
<p>Zorg ervoor dat je op tijd aanwezig bent uit respect voor de vrijwilligers die hun vrije tijd toewijden aan CoderDojo
    &#8216;s-Hertogenbosch. Mocht je later komen dan kan het zijn dat je de toegang tot de dojo ontzegd wordt of dat je
    bepaalde instructies niet meer krijgt. Dreig je te laat te komen of ben je geheel verhinderd van deelname, dan
    vertrouwen wij erop hier tijdig bericht van te krijgen zodat wij de plek door anderen kunnen laten in nemen.</p>
<h2 class="i">3) Veiligheid en Ouderdienst</h2>
<p>Wij kunnen én willen geen verantwoordelijk dragen over de deelnemende kinderen, de vrijwilligers zijn immers niet
    geschoold in omgang met kinderen. Daarom is het noodzakelijk dat er altijd ouders aanwezig blijven tijdens de
    activiteiten. Tijdens de registratie wordt er gevraagd hoeveel ouders er aanwezig blijven. Mocht dit aantal te laag
    zijn dan kunnen wij altijd, op willekeurige manier aan ouders vragen om tóch bij de dojo te blijven. Wij streven
    naar een verhouding van 1 ouder per 5 kinderen. De organisatie behoudt zich het recht voor om deelname van een kind
    te weigeren als ouders zich niet inzetten voor de ouderdienst. Al onze vrijwilligers zijn op de hoogte van ons
    Protocol Veiligheid en leven deze zo zorgvuldig mogelijk na. In geval van calamiteiten of ernstig letsel kan er een
    dokter of ambulance gebeld worden.</p>
<h2 class="i">4) Locatie Opruimen</h2>
<p>Wij zijn sterk afhankelijk van de ruimte(s) die gratis tot onze beschikking gesteld worden door derden. Daarom is het
    noodzakelijk dat we deze altijd netjes achter laten. Materiaal &#8211; Houd rekening met materiaal dat gebruikt
    wordt. Let op met eten en drinken bij laptops. Ga vooral voorzichtig om met geleend materiaal zodat anderen er een
    volgende keer ook plezier van kunnen hebben. Hou ook een oogje in het zeil m.b.t. diefstal of vandalisme.</p>
<h2 class="i">5) Acquisitie</h2>
<p>Agressieve recruiting, marketing van commerciële goederen, apps, services zijn strikt verboden bij de activiteiten
    van CoderDojo &#8216;s-Hertogenbosch. Neem hiervoor a.u.b. contact met ons op om toestemming te verkrijgen. Je mag
    als ouder persoonlijke begeleiding, lessen of een andere diensten van de vrijwilligers vragen buiten onze
    activiteiten om, maar dit mag niet verbonden zijn met CoderDojo &#8216;s-Hertogenbosch. Wij, ‘CoderDojo &#8216;s-Hertogenbosch’,
    geven géén persoonlijke lessen, workshops en / of begeleiding.</p>
<h2 class="i">6) Gedragscode</h2>
<p>Wij willen dat alle betrokkenen een leuke en bevredigende ervaring hebben. Van alle aanwezigen wordt verwacht dat zij
    respect en beleefdheid naar de andere aanwezigen uitstralen tijdens de activiteiten van CoderDojo &#8216;s-Hertogenbosch.
    CoderDojo &#8216;s-Hertogenbosch is toegewijd om een intimidatie-vrije ervaring voor iedereen neer te zetten,
    ongeacht iemands geslacht, seksuele geaardheid, handicap, uiterlijk, ras of religie. We tolereren geen enkele vorm
    van intimidatie tijdens onze activiteiten. Alle communicatie moet geschikt zijn voor een professioneel publiek
    inclusief mensen van verschillende achtergronden. Seksueel getint taalgebruik en/of seksueel getint beeld is niet
    geschikt voor enige activiteit. Wees aardig voor anderen. Beledig anderen niet. Onthoud dat intimiderende, seksuele,
    racistische en/of beledigende grappen niet getolereerd worden. Wij, ‘CoderDojo &#8216;s-Hertogenbosch’ zijn niet
    aansprakelijk voor enige activiteiten inclusief communicatie of transacties die buiten onze activiteiten
    plaatsvinden.</p>
<h2 class="i">7) Portretrecht</h2>
<p>CoderDojo &#8216;s-Hertogenbosch gebruikt foto’s en video’s om activiteiten vast te leggen en te promoten. Iedereen
    die bij onze dojo aanwezig is kan op foto’s en/of video’s staan die gebruikt worden op de website, social media of
    andere publieke kanalen. Bij bezoek aan CoderDojo &#8216;s-Hertogenbosch, geef je toestemming om gefilmd /
    gefotografeerd te worden en dat dit gepubliceerd, tentoongesteld, of gereproduceerd wordt en / of het materiaal
    gebruikt kan worden voor publieke relaties, of andere doeleinden door CoderDojo &#8216;s-Hertogenbosch. Je doet
    afstand van alle rechten die je hebt om claims voor betaling of royalties in verbinding met alle tentoonstellingen
    of publicaties van deze materialen, ongeacht het doel of sponsoring van deze publicatie. Als je zelf (of jouw kind)
    niet wilt dat je op enige opname te zien bent, geef dit dan aan bij degene die op dat moment de opnames aan het
    maken is. Je bent zelf verantwoordelijk om ervoor te zorgen dat je (of jouw kind) niet op beeld vastgelegd
    wordt.</p>
<h2 class="i">8) Eigen Risico</h2>
<p>Deelname en bezoeken van CoderDojo &#8216;s-Hertogenbosch geschied altijd op basis van eigen risico. Wij kunnen dan
    ook niet verantwoordelijk of aansprakelijk gesteld worden voor eventuele schade van materiële of lichamelijke
    aard.</p>
